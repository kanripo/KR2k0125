# -*- mode: mandoku-view; -*-
#+TITLE: 閩中海錯疏
#+DATE: 2015-08-24 22:46:30.705182
#+PROPERTY: ID KR2k0125
#+PROPERTY: BASEEDITION WYG    
#+PROPERTY: JUAN 附錄
<pb:KR2k0125_WYG_004-1a>¶
閩中海錯疏附録¶
　　按非地所産而有者咸附録之徵異品也後有見¶
　　聞冀當聯絡屠本畯記¶
　　出廣南亦名緑菜¶
　　按海粉閩志云有物類墨魚者吐涎而成予往時¶
　　聞閩人説即海參吐出絲也色有青黄不同者以¶
　　海參食海中青藻故吐絲青食黄藻故吐絲黄閩¶
　　中鄉先生陳大㕘文堂公云向時在廣南親見此¶
<pb:KR2k0125_WYG_004-1b>¶
　　物如竹蟶而殻薄以足裹鞋揣之則吐絲絲盡而¶
　　此物空洞只存殻矣二説不同要之目睹者為真¶
　　其味甚清可降痰火¶
　　出廣南¶
　　按燕窩相傳冬月燕子銜小魚入海島洞中壘窩¶
　　明嵗春初燕棄窩去人往取之一説燕於冬月先¶
　　銜鳥毛綢繆洞中次銜魚築室泥封户牖伏氣于¶
　　中氣結而成明春飛去人以是得之圓如椰子須¶
<pb:KR2k0125_WYG_004-2a>¶
　　刀去毛劈片水洗淨可用閩部疏云燕窩菜竟不¶
　　辨是何物漳海邊已有之葢海燕所築銜之飛渡¶
　　海中翮力倦則擲置海面浮之若杯身坐其中久¶
　　之復銜以飛多為海風吹泊山澳海人得之以貨¶
　　大奇大奇海語載海鷰大如鳩春回巢於古巖危¶
　　壁茸壘乃白海菜也島夷伺其秋去以脩竿執取¶
　　而鬻之謂之海鷰窩隨舶至廣貴家宴品珍之其¶
　　價翔矣畯據三説不同海語所載為近通待彼都¶
<pb:KR2k0125_WYG_004-2b>¶
　　近海人質之而後信也¶
