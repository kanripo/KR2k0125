# -*- mode: mandoku-view; -*-
#+TITLE: 閩中海錯疏
#+DATE: 2015-08-24 22:46:30.669714
#+PROPERTY: ID KR2k0125
#+PROPERTY: BASEEDITION WYG    
#+PROPERTY: JUAN 卷中
<pb:KR2k0125_WYG_002-1a>¶
欽定四庫全書¶
　閩中海錯疏巻中¶
　　　　　　　　　　　　明　屠本畯　撰¶
鱗部下¶
　烏鰂　　柔魚(墨斗/猴染)¶
烏鰂一名墨魚大者名花枝形如鞋囊肉白皮斑無鱗¶
八足前有二鬚極長集足在口縁喙在腹腹中血及膽¶
正黒背上有骨潔白厚三四分形如布梭輕虛如通草¶
<pb:KR2k0125_WYG_002-1b>¶
可刻鏤以指剔之如粉名海鰾鮹醫家取以入藥古稱¶
是海若白事小吏一名河伯從事¶
　　按鰂遇風波即以二帶捉石浮身水上見人及大¶
　　魚輒吐墨方數尺以混其身人反以是得之其墨¶
　　能巳心痛小魚蝦過其前輒吐墨涎致之性嗜烏¶
　　每暴水上烏見以為死便往啄之乃巻而食之月¶
　　令九月寒烏入水化為烏鰂(唐韻/所載)羅碩云此魚乃¶
　　&KR1410;烏所化盖水烏之似鶂者今其口足并目尚存¶
<pb:KR2k0125_WYG_002-2a>¶
　　形似且以背上之骨驗之晒乾者閩浙謂之明府¶
柔似烏鰂而長色紫一名鎖管¶
　　按柔有骨如三層紙厚白而差紉云無骨非也但¶
　　鰂作腥柔不作腥而味佳¶
墨斗似鎖管而小亦能吐墨(補/疏)¶
猴染比墨斗稍大比鎖管稍小(補/疏)¶
　馬鮫(嘉酥/魚)　鰛¶
馬鮫青斑色無鱗有齒又名章鮌連江志謂之章胡¶
<pb:KR2k0125_WYG_002-2b>¶
　　按閩志稱鯧魚肉理細嫰而甘馬鮫肉稍澁氣腥¶
　　而不及鯧此說非也盖鯧細口扁身而團無鱗無¶
　　腸馬鮫銳口圎身而長無鱗有腸¶
嘉酥魚海中魚之極大者重千斤琉球人以其脊為酥¶
販鬻閩中(補/疏)¶
鰛似馬鮫而小有鱗大者僅三四寸¶
　詶鯯　　黄雀　　青鮫¶
詶鯯板身多鯁而肥美爾雅謂之當魬¶
<pb:KR2k0125_WYG_002-3a>¶
黄雀似鯯而小冬月最盛¶
青鮫類黄雀而不甚大¶
　帶魚(帶/栁)¶
帶身薄而長其形如帶銳口尖尾只一脊骨而無鯁無¶
鱗入夜爛然有光大者長五六尺¶
帶栁帶之小者也味差不及帶¶
　　按帶冬月最盛一釣則羣帶銜尾而升故市者獨¶
　　多或言帶無尾者非也盖為羣帶相銜而尾脫也¶
<pb:KR2k0125_WYG_002-3b>¶
　鱆魚　　石拒　　章舉(塗/婆)¶
鱆腹圎口在腹下多足足長環聚口傍紫色足上皆有¶
圎文凸起腹内有黄褐色質如卵黄有黒如烏鰂墨有¶
白粒如大麥味皆美明州謂之望潮¶
　　按鱆有腹無頭而俗以腹為頭非也有名同而質¶
　　異者廣南有蠏亦名望潮他日廣浙相傳慎勿以¶
　　此物即彼物也¶
石拒似鱆而極大居石穴中人或取之能以足粘石拒¶
<pb:KR2k0125_WYG_002-4a>¶
人¶
章舉紅舉也似石拒而大¶
塗婆章舉也似石拒而足短¶
　　按明州所産章舉大有至五六斤者與鱆魚性俱¶
　　寒不可多食能發宿疾¶
　䲅¶
䲅鮭也一名胡夷一名鯸鮐一名河豚状如科斗腹下¶
白背上青有黄文眼能開閉頭無腮腹無膽觸物輒嗔¶
<pb:KR2k0125_WYG_002-4b>¶
腹張如鞫浮於水上味至美然有毒能殺人¶
　　按䲅無腮無膽故肝最毒肝血及子入口爛舌入¶
　　腹爛腸以其味美吳浙喜食之今烹者必覆盖䝉¶
　　宻忌炱煤落其中雜以荻芽或橄欖煮之方可食¶
　　予在兩淮食河豚而𨽻卒取其子去製以市人皮¶
　　肚潔白俗名西施乳¶
　水母¶
水母一名鮀一名鮓海中浮漚所結也色正白濛濛如¶
<pb:KR2k0125_WYG_002-5a>¶
沫又如凝血縱廣數尺有知識無腹臟無頭目處所不¶
知避人隨其東西以蝦為目無蝦則浮沉不常蝦憑之¶
其汎水如飛蝦見人驚去鮀亦隨之而沒潮退蝦棄之¶
於陸故為人所獲○本草謂水母為樗蒲魚北户錄謂¶
水母為蚱一名石鏡南人治而食之性熱偏療河魚疾¶
也(補/疏)¶
　　按物類相感志云水母大者如牀小者如斗明州¶
　　謂之蝦鮓其紅者名海蜇其白者名白皮子皮切¶
<pb:KR2k0125_WYG_002-5b>¶
　　作縷名水母線嶺表異錄云淡紫色大者如覆帽¶
　　小者如碗腹下有物如懸絮¶
　魟魚(□魟/斑車)　(水盖/黄貂)¶
黒魟形如團扇口在腹下無鱗軟骨紫黒色尾長於身¶
能螫人○此魚頭圎秃如燕身圓褊如簸尾圎長如牛¶
尾其尾極毒能螫人有中之者日夜號呼不止以其首¶
似燕名燕魟魚以其尾似牛尾故又名牛尾魚其味美¶
在肝俗呼鯕魚(補/疏)¶
<pb:KR2k0125_WYG_002-6a>¶
□魟背厚尾長有&KR4107;大者二三百斤¶
水盖背差薄於&KR3245;刳之多水¶
斑車背上有斑肉粗而味腴大者三四百斤其腹中有¶
肚味更佳¶
黄貂似燕而嘴尖土人薧以為鮝偽作燕¶
　　按魟其種不一而骨肉同諸魟以黄貂為第一¶
　彈塗　　白頰　　塗蝨¶
彈塗大如拇指鬚鬛青斑色生泥穴中夜則駢首朝北¶
<pb:KR2k0125_WYG_002-6b>¶
一名跳魚海物異名記云登物捷若猴然故名泥猴¶
白頰似跳魚而頰白¶
塗蝨生於泥中如蝨故名一呼塗蝨有刺彈人一名彈¶
瑟田塍潭底往往有之一名田瑟¶
　䱠魚　　白鰾¶
䱠長七八寸骨柔無鱗類錢之半有五色文¶
白鰾形圓薄類錢一名金錢鰾¶
　丁斑　　魴鮃　　溪斑　　重唇　　叠甲¶
<pb:KR2k0125_WYG_002-7a>¶
丁斑大如指長二三寸身有花文紅綠相間尾鮮紅有¶
黄㸃善鬬人家盆中畜之一名鬬魚養成半載尾上起¶
鬐長寸許¶
魴鮃大如拇指有五色¶
溪斑黄質黒斑身圓鱗細大者長五六寸¶
重唇頭大尾小無鱗長三寸許生石穴中¶
叠甲身圎長四五寸鱗有兩重無味¶
　銀魚　　麫條(漿/魚)　白沫¶
<pb:KR2k0125_WYG_002-7b>¶
銀魚口尖身銳瑩白如銀條¶
麫條似銀魚而極大一名白飯魚¶
漿似麫條而嘴小¶
白沫梅雨時海水凝沫而成形雪色無骨其大如筯薧¶
之味厚名丁香魺¶
　鰔魚　　錢串¶
鰔狀似鯈其喙如針¶
錢串身長而小嘴長五六寸青色亦名青針¶
<pb:KR2k0125_WYG_002-8a>¶
　海燕　　飛魚¶
海燕形如飛燕有肉翅能奮飛海上¶
飛魚頭大尾小有肉翅一躍十餘丈¶
　白魚　　黄魚　　鰦　　竹魚　　大面¶
白魚板身色白頭昂多細鯁大者六七尺生江中¶
黄魚身扁薄而多鯁色黄¶
鰦頭微而小扁¶
竹魚身甚薄¶
<pb:KR2k0125_WYG_002-8b>¶
大面板身濶二三寸尾無鱗¶
　鏡魚　　圓眼¶
鏡魚眼圓如鏡水上翻轉如車亦名翻車魚¶
圓眼口尖眼圎而赤¶
　黄彡　　黄□　　耍魚　　金鮐　　寸金¶
黄彡鱗細黄赤色¶
黄□鬛黄色¶
耍魚厥狀纎細名黄絲耍¶
<pb:KR2k0125_WYG_002-9a>¶
金鮐尾脊有細鱗金色¶
寸金長寸許黄色出寧徳縣七都¶
　火魚　　緋魚¶
火魚隨潮蔽江結陣而來故名¶
　　按興化志不載魚形色但云結陣而來則火字當¶
　　作夥¶
緋魚色如緋○宋志云緋魚色如緋今海上有一種紅¶
桃魚全緋又一種新婦魚近緋二者不知何指(補/疏)¶
<pb:KR2k0125_WYG_002-9b>¶
　白刀　　□　　鱱　　白澤¶
白刀白鱗形似刀生江河間¶
□身長鱗白¶
鱱大者長五六寸白質黒章味美少鯁¶
白澤海物異名記云羣生隨波潮縮在澤¶
　鯖鯷　　鱅　　鯶¶
鯖鯷背青身長一名青魚¶
鱅雌生卵雄吞之成魚青色無鱗一名松魚¶
<pb:KR2k0125_WYG_002-10a>¶
鯶色微黒一名鯤¶
　楓葉　　琵琶　　鹿角¶
楓葉海物異名記云海樹霜葉風飄浪翻腐若螢化厥¶
質為魚¶
琵琶身扁狀似琵琶無鱗生南越者長二丈述異記云¶
海魚千嵗為劍魚¶
鹿角海物異名記曰芒角持戴在鼻小者醃為鮓味佳¶
大者長五六寸其皮可以角錯¶
<pb:KR2k0125_WYG_002-10b>¶
　抱石　　石伏¶
抱石出於山溪背偃而腹平大如指常貼於石上土人¶
取以為腊¶
石伏伏於溪下¶
　□魚　　土蟀¶
□無皮鱗嶺南呼為綿魚¶
土蟀形如蚯蚓¶
　蠱鮐　　　鯏　骰魚¶
<pb:KR2k0125_WYG_002-11a>¶
蠱鮐尾有腥多穴於田塍或泥岸中¶
鯏一名蚶魚味不佳¶
骰細如米粒可鮓長樂所産春月最多即魚苗之大者¶
土人名舜思魚¶
　䱀魚　　鬬潮¶
䱀魚海産其類甚衆皆可食¶
鬬潮乗波霧集¶
　蝦(蝦魁/稻蝦)　(蝦姑/對蝦)　(白蝦/赤尾)　(草蝦/塗苗)　(梅蝦子/金鈎)　(蘆蝦蚣/海蜈)¶
<pb:KR2k0125_WYG_002-11b>¶
蝦魁嶺表異錄云前兩脚大如人指長尺餘上有芒刺¶
銛硬手不可觸腦殻微有錯身彎環亦長尺餘熟之鮮¶
紅色一名蝦盃俗呼龍蝦¶
　　按閩部疏云海味重於天下者稱西施舌江珧柱¶
　　泉漳間皆有之而苦不稱美其他鱗介殊状異態多¶
　　不可名而最竒者龍蝦置盤中猶蠕動長可一尺¶
　　許其鬚四繚長半其身目睛凸出上隠起二角負¶
　　介昂藏體似小龍尾後吐紅子色奪榴花真竒種¶
<pb:KR2k0125_WYG_002-12a>¶
　　也¶
蝦姑形如蜈蚣能食諸蝦¶
白蝦生江浦中郡城南有白蝦浦¶
草蝦頭大身促前兩足大而長生池澤中¶
梅蝦梅雨時出洲渚間¶
蘆蝦是蘆葦所變味甘美鮓之尤妙國初曽進貢¶
稻蝦是稻花所變¶
對蝦土人腊之兩兩對挿以寄逺¶
<pb:KR2k0125_WYG_002-12b>¶
赤尾蝦之小者即天津之滷蝦¶
塗苗海物異名記謂之醬蝦細如針芒海濱人醎以為¶
醬不及南通州出長樂港尾者佳梅花所者不中¶
金鈎子小於赤尾晒乾淡者佳¶
海蜈蚣狀類蝦姑産興化海中土人取之切以為膾食¶
(補/疏)¶
　　按蝦其種不一而肉味同諸蝦以蝦魁為第一此¶
　　外又有涼蝦等不能盡錄¶
<pb:KR2k0125_WYG_002-13a>¶
　鯪鯉¶
鯪鯉一名穿山甲似鯉而有四足鱗甲堅厚常吐舌出¶
涎須螻蟻滿其上乃巻而食之¶
　蝦蟆　　蟾蜍　　大約　　雨蛤　　石鱗¶
蝦蟆大如拇指微黄腹白生草澤間其鳴吚呷¶
蟾蜍皮皺色黑頭腹大而脚細好伏墻陰下¶
大約青背黄脊一路微黒腹平而色黄褐嘴尖當項兩¶
傍有白圈¶
<pb:KR2k0125_WYG_002-13b>¶
雨蛤一名雨鬼形如蝦蟆大如小拇指天將雨則鳴¶
　　按自蝦蟆至石鱗凡五種皆陸産而蟾蜍絶夀有¶
　　至千嵗者五月五日得之謂之辟兵古稱月中有¶
　　蟾蜍也石鱗神物閩人珍以為上品故别論¶
石鱗生髙山深澗中皮斑肉白味美晝伏竇中夜居山¶
頭石頂最髙處捕者不可預相告語宻以黄厯首一葉¶
納諸竈中即抱松明措火而去縁崖扱石以火照之見¶
火輒醉不動十不脫一閩人飲饌以此為佳品俗名石¶
<pb:KR2k0125_WYG_002-14a>¶
□魚又曰谷凍¶
　　按石鱗似水雞而巨肉嫩骨粗而脆水雞似石鱗¶
　　而小肉粗骨細而軟望火投明此類性之常也而¶
　　云見火輒醉不動非也往予聞閩人言石鱗靈物¶
　　人往捕執炬出門禁毋相告至彼可獲否則俱匿¶
　　矣炬至鱗羣坐石上觀火不動以是盡得之何獨¶
　　靈於聞聲而昧於觀火耶¶
　水雞　　尖嘴蛤　　青約　　青魻　　黄魻¶
<pb:KR2k0125_WYG_002-14b>¶
水雞似石鱗而小色黄皮皺頭大嘴短其鳴甚壯如在¶
甕中¶
尖嘴蛤背黄脊一路微黒腹大聲微白色似水雞而小¶
青約身青嘴尖脊一路微黑腹細而白¶
青魻一名蛙¶
黄魻類水雞¶
　　按自水雞至黄魻凡五種皆水産而水雞可食味¶
　　不及石鱗黄魻可食味不及水雞閩人惟食石鱗¶
<pb:KR2k0125_WYG_002-15a>¶
　　水雞而黄魻等種則皆不食之也¶
　¶
　¶
　¶
　¶
　¶
　¶
　¶
<pb:KR2k0125_WYG_002-15b>¶
　¶
　¶
　¶
　¶
　¶
　¶
　¶
　閩中海錯疏巻中¶
